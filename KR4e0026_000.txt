# -*- mode: mandoku-view; -*-
#+TITLE: 始豐稿
#+DATE: 2015-08-25 00:16:42.030653
#+PROPERTY: ID KR4e0026
#+PROPERTY: BASEEDITION WYG    
#+PROPERTY: JUAN 提要
<pb:KR4e0026_WYG_000-1a>¶
欽定四庫全書　　　　　集部六¶
　始豐稿　　　　　　　　别集類五(明/)¶
　　提要¶
　　　　臣等謹案始豐稿十四巻明徐一䕫撰一䕫¶
　　　　有藝圃搜竒已著錄朱彛尊靜志居詩話曰¶
　　　　大章遺稿罕傳余於京師見之新城王貽上¶
　　　　所凡四冊比余家藏者倍之然騐其目無詩¶
　　　　猶未是足本案今行世凡二本其一本六巻¶
<pb:KR4e0026_WYG_000-1b>¶
　　　　當即朱彛尊家所藏此本自一巻至三巻為¶
　　　　前稿自四巻至十四巻為後稿皆雜文無詩¶
　　　　當即王士禎家所藏矣據千頃堂書目載一¶
　　　　䕫始豐類稿十五巻此本所佚不過詩一巻¶
　　　　耳其文皆謹嚴有法度無元季冗沓之習其¶
　　　　與王禕論修史書明史載之於本傳陳繼儒¶
　　　　嘗稱其宋行宫考呉越國考研核精確王士¶
　　　　禎又稱其錢塘鐵箭辨精於考核其歐史十¶
<pb:KR4e0026_WYG_000-2a>¶
　　　　國年譜偹證一篇謂歐陽氏於呉越改元止¶
　　　　據寳石山制稱寳正六年為證一䕫復得錢¶
　　　　鏐將許俊墓磚有寳正三年字以證歐史之¶
　　　　不誣又謂元瓘襲位後不復改元立説皆有¶
　　　　根據觀其所辨始知明嘉靖間錢徳洪所撰¶
　　　　呉越世家疑辨謂改元之事别無證據者特¶
　　　　為先世諱耳是又多資考證不但其文之工¶
　　　　也乾隆四十四年六月恭校上¶
<pb:KR4e0026_WYG_000-2b>¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　　(臣/)陸　費　墀¶
